##### **Stand with 自由港幣 FreeHK**

2021-10-10

全世界有無數咁多種加密貨幣，又比特幣、又以太幣、又狗狗幣。點解仲要嘥時間整多一隻新嘅呢？好簡單，因為幾乎全部嘅加密貨幣都係設計畀人炒嘅，價格大升大跌。個個諗住買少少等佢升然後發達，而冇一款係正正經經畀人用嚟交易嘅。雖然有人整咗 stable coin 去避免價格大上大落，但係大部分 stable coin 都係用以太幣生成嘅，而以太幣又係用比較嘥資源嘅 "proof of work" 而唔係新一代嘅 "proof of stake" protocol。因此浪費大量電力而令交易成本高企。你落街買少少嘢十元八塊如果用以太幣找數隨時要大拿拿畀幾蚊雞美金 gas fee 真係黐咗線！

用自由港幣 FreeHK (全名 Free Hong Koin) 就唔會有呢個問題喇！用自由港幣嘅交易費低到冇朋友(斗零都唔使)，速度快到黐孖筋(幾秒鐘搞掂)。同聯繫匯率一樣，7.8粒自由港幣永遠等如1美金！但係又同聯繫匯率唔同，自由港幣嘅美元儲備就係一個冚世界都睇到嘅stable coin wallet。安全、可靠、公開、透明，唔洗靠金管局。一個熱心為港幣服務嘅 stable coin 而又用新一代 "proof of stake" protocol 嘅黃色經濟加密貨幣真係全世界只此一家！

自由港幣由「良心貿易」合作開發。<a href="https://humanetrade.net/" target="_blank">良心貿易(Humane Trade)</a>係非政府機構，志在推廣及教育全球消費者避免購買中國製造產品，同埋提供相關替代產品嘅有用資訊。

正所謂「賺錢救手足」，自由港幣嘅成立有以下幾個願景。

##### **1. 打爆聯繫匯率**

國際投資者普遍認為，現時國庫空虛，外匯基金被嚴重掏空，聯繫匯率危在旦夕。外匯儲備大多係人民幣，美元儲備不足。加上法治制度被徹底破壞，嚴重衝擊投資者信心。一旦資金持續流出，金管局將無力維持金融穩定。國際金融大鱷磨拳擦掌準備追擊，聯繫匯率崩盤之日就係支爆之時。大家都一齊幫吓手換返一百幾十粒自由港幣，將部分港幣帶出香港金融體系啦。

##### **2. Blockchain 眾籌**

任何傳統嘅眾籌平台都有資金被凍結嘅風險。就連喺外國開戶口眾籌都只不過係將風險轉嫁畀經香港銀行捐錢出去嘅同路人身上。只有用 blockchain 技術嘅「去中心化」眾籌，先至可以真正用最低風險籌集資金，而又唔會被凍結。無論你嘅眾籌目的係保存粵語，定係幫助義士，定係海外建立香港人互助服務，都必定會觸動政權嘅神經。所以有一個完全為香港人服務嘅加密貨幣平台係必須嘅。

##### **3. 用Blockchain記錄新聞事實，保留歷史真相**

自由港幣都可以用嚟鑄造Token㗎，當一粒NFT寫咗落條 blockchain，就冇人可以改。所以我哋認為NFT最偉大嘅功能唔係用嚟炒，而係用嚟記錄新聞事實、保留歷史真相。以某政權咁鍾意篡改歷史嚟睇，香港人每揸一粒NFT，佢就多一份不安。佢越想改歷史但係又越改唔到。你只需要幻想吓佢嗰種「X方強烈譴責」嘅衰樣，真係豁然開朗，心都涼曬！呢啲就係money well spent！呢啲就係我哋發行嘅NFT真正嘅價值！

##### **4. 黃圈國際化**

黃色經濟圈必須要跳出香港，走向世界。黃店淨係留喺香港除咗被針對唔會再有出路。相反，武肺過後全世界嘅反中情緒高漲，香港人只要食住呢條水，必定能夠「遇神殺神，遇佛殺佛」，將寄生喺世界各地嘅「藍色企業，紅色資本」完全消滅，嚟個大洗牌。一來可以賺錢養手足，二嚟又可以收中共皮，何樂而不為！我哋希望自由港幣日後可以完全取代支那寶、we柒pay、八達燶，成為全球各地香港人首選嘅支付平台。有香港人嘅地方就有自由港幣！
