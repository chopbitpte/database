##### **香港人抗爭嘅困難與應對**

2022-02-14

香港人自97交接以來受盡折磨，廿三條、反國教、雨傘運動、反送中、國安法、大搜捕、清零封城⋯⋯

中共嘅打壓有恃無恐，我哋一直默默忍受無力應對。武力反抗對政權打擊有限，反而害咗年青人。但係有咗 Free Hong Koin「自由港幣」同埋 Humane Trade「良心貿易」就一切都唔同曬。


##### **困難 1:**

中共統戰宣傳維穩力量強大，滲透全世界，無孔不入，香港人冇力對抗？

##### **應對 1:**

一直以來，中國製造商品暢消全球，為中共政權帶來源源不絕嘅收入。要消滅中共維穩力量，先要切斷其資金鏈。良心貿易成立旨在推廣及教育全球消費者避免購買獨裁國家嘅產品同服務，為建立一個有良心嘅國際貿易環境盡一分力。你每買一粒自由港幣，都會為良心貿易嘅工作帶來無比嘅支持！


##### **困難 2:**

中國乃世界工廠，產品多元化，而且價廉物美，要取代唔容易。

##### **應對 2:**

雖然產業鏈轉移已經開始咗，但要完全消滅中國製造起碼需要幾年時間，而且總會有商家唔願意離開，有啲就走咗都心思思想返去。所以要中國製造永不返身，就必須要改變消費模式。

我哋「良心貿易」嘅目標係學習20世紀八九十年代嘅反皮草運動。佢哋用咗十幾二十年時間，成功改變咗消費者嘅心態，令皮草業身敗名裂，從此一蹶不振。

我哋相信只要努力，中國製造總有一日會從貨架上完全消失！


##### **困難 3:**

國安法之後，香港人再冇能力反抗？

##### **應對 3:**

「自由港幣」同「良心貿易」由留亡海外嘅港人成立，團隊身在全球各地。國安法對我哋冇影響。而且我哋為人低調，做事謹慎，中共在明我哋在暗，令佢哋防不勝防就係我哋嘅風格！

但係最近網上有聲音認為我哋眾籌嘅目的其實係為咗買兇暗殺中共權貴身在外國嘅老婆仔女（例如 777、689 一家人），又話我哋吹捧義士梁健輝先生係為咗招攬新一代John Wick，最離譜就係話事成之後我哋會安排逃走路線去南美同一大筆安家費。我哋一定要澄清，本團隊愛好和平，反對一切暴力，唔會做任何犯法行為。因為我哋深信喺法律嘅框架之下，絕對有足夠嘅手段置中共於死地，無需挺而走險。

有興趣幫手嘅海外手足可以加我哋嘅<a href="https://keybase.io/team/teamhumanetrade/" target="_blank">Keybase</a>傾吓！買少少自由港幣或者NFT支持吓。


##### **困難 4:**

加密貨幣價格大升大跌，浪費能源，交易成本高企，過數須時太長。用嚟取代港幣冇可能？

##### **應對 4:**

傳統加密貨幣用 "proof of work" prototcal 浪費大量電力去計算。新一代嘅 "proof of stake" protocol 已經解決咗嘥電嘅問題，交易速度快成本低。配合stable coin 技術令價格平穩。

而且自由港幣嘅美元儲備就係一個冚世界都睇到嘅 stable coin wallet。安全、可靠、公開、透明，唔洗靠金管局。你叫金管局打開盤數畀香港人睇吓！

黃店用 PayMe for Business 每單交易費 1.5％（每$1 收$0.015），而且資金隨時被凍結。相反用自由港幣做買賣每單交易成本少於港幣 HKD$0.0005，真係冇理由唔用自由港幣。


##### **困難 5:**

自由港幣用 browser wallet 而唔係 hardware wallet 唔夠安全？

##### **應對 5:**

其實著名加密貨幣銀包"MetaMask"都係 browser wallet，冇人話佢唔安全。大家只要小心保管 passphrase 就 ok！

而且現時用戶最多只可以擺5萬蚊入自由港幣荷包，所以安全風險有限。加上我哋已經開始咗支援 (Ledger 牌) hardware wallet 嘅開發，今年內應可面世。

最後，對我哋「自由港幣」荷包有疑問嘅用戶，請移玉步上 GitHub 睇 source code。


##### **困難 6:**

中共港奸打壓新聞自由，歪曲事實。市民無法得知真相，正義無法伸張。就連歷史都要被改寫？

##### **應對 6:**

自由港幣都可以用嚟鑄造Token㗎，當一粒Token寫咗落條 blockchain，就冇人可以刪除，冇人可以改。一千年一萬年之後都會成為指控中共嘅犯罪證據。

我哋認為NFT最偉大嘅功能唔係用嚟炒，而係用嚟記錄新聞事實、保留歷史真相。以中共政權咁鍾意篡改歷史嚟睇，香港人每揸一粒Token，佢就多一份不安。佢越想改歷史我哋就令佢越改唔到！

而且我哋嘅 data file 擺曬上 IPFS。中共想封網都冇用！

##### **困難 7:**

呢幾年香港人各散東西，力量分散。點樣凝聚理念相近嘅手足一齊傳承香港文化呢？

##### **應對 7:**

自由港幣成立嘅其中一個目的，就係方便眾籌。由「星火」到「612基金」，無論你攪眾籌嘅目的係保存粵語，定係幫助義士，定係建立海外香港人互助服務。我哋市民嘅力量都俾中共港奸一嘢凍結而收皮！但係自由港幣嘅「去中心化眾籌」就無可能被凍結，大家可以放心用！

而且加密貨幣 open ledger 嘅特性保証資金用得其所。正所謂「有 Chinatown 嘅地方治安一定差，有中國人就會有害群之馬」。與其要小心翼翼咁防備一啲混水摸魚嘅人，不如一開始就將資金攞落一本開放嘅數簿入面！