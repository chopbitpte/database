##### **對抗大中華膠Two**

弘揚平等博愛之儒家文明<br>對抗大中華膠大一統思想

*2022-04-14*

王道者，有唔少人認為即係帝王管治嘅道路，用今時今日大家都聽得明嘅說話講，就係由習近平一個人管治曬14億人喇！呢個睇法其實同原本嘅意思相差甚遠！

因為中文字係象形文字，見其形知其義。當大家細心剖析「王」呢個字嘅時候，都不禁讚嘆簡簡單單四劃竟然有咁奧妙嘅中國文化智慧結晶喺入面。真係驚呆14億人㗎！

「王」由「上、中、下」三橫再加「中間」一棟所組成。「頂一橫」代表「天」，「底一橫」代表「地」，「中間一橫」代表「人」。而「中間一棟」連接住「天、地、人」，既不敢「僭越天道」又不得「干犯底線」；只係好安分守己咁喺中間負責「調和」，而令天地萬物都達致平衡嘅，就係王。

而「王道」，就自然係一套「喺天地萬物中間負責調和而令一切都達致平衡」嘅道路喇！咁一個追隨「王道」嘅國家，好自然就會企咗喺天地萬物嘅中間成為「中國」。而一班喺「中國」生活又順應「王道」嘅人，就順理成章被稱為「中國人」喇！

正所謂「名不正，則言不順。言不順，則事不成」，兩千年後嘅今日，竟然有14億人自稱「中國人」，但係就好明顯無做到「喺天地萬物中間負責調和而令一切都達致平衡」。

為咗要糾正名分，正確咁區分「14億人」同「傳承王道嘅中國人」，我哋只能夠叫嗰14億人民做「支那人」，而佢哋嘅國家就係「支那人民共和國」簡稱「支國」。

而最令14億人驚呆嘅，就係現今商業社會每當有重大紛爭嘅時候，大家都不約而同選擇以「西方法治制度」進行仲裁調解。亦即係王道所要求嘅「喺天地萬物中間負責調和而令一切都達致平衡」。

照咁睇，西方國家係唔係喺最近呢百幾年靜靜雞變咗做「中國」呢？難怪英語成為咗世界通行嘅語言，而美金又係世界通行嘅貨幣啦！

咁你又覺得自己係「中國人」定係「支那人」呢？

<br>