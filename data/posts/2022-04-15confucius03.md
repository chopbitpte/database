##### **對抗大中華膠Three**

弘揚平等博愛之儒家文明<br>對抗大中華膠大一統思想

*2022-04-15*

當年孔子入太廟都尚且每事問，如果今日孔子入國會就不得了囉！以佢謙虛好學嘅性格，唔留喺英美「打爛沙盤問到篤」誓不罷休！

但係某國自漢朝以來「罷黜百家，獨尊儒術」。既然「尊祟儒學」，奈何「罷黜百家」呢？何不「大鳴大放」？

關鍵在於「儒術」呢兩個字。「儒」即係「儒學」，「術」即係法家所強調嘅「法、術、勢」之術！

因此「儒術」即係「以儒為表，行法之實」嘅治國邪術。真係好一隻披羊皮嘅狼！

而且正邪自古不兩立！
儒家祟尚「王道」，天下為公世界大同。
法家追求「霸道」，納粹法西斯大一統。

既然某國兩千年嚟一直尊祟「儒術」而非「儒學」，難怪一直重演「亂治興衰」嘅輪迴。正所謂「國家興亡如日月更替」，若然太陽要落山就連某政黨都無能為力！

何况某政黨一直欺世盜名，假借「孔子學院」之名去宣揚法家妖道，恥莫甚！
不如大大方方老老實實正其名叫「李斯學院」！

最可笑呢，係有14億人終日「仇外當愛國」！但事實係自古賢能遊走於世界各國，四海為家。每當社稷正值用人之際，自然不問國籍出身、只求才華貢獻！無可否認「民族主義」只係部分庸人自找麻煩嘅惡果！

最後，呢個世界總會有啲人不成大器，目光短淺，心胸狹窄，又渺小又自卑！如果有無恥之徒話儒家忠君愛國，必須擁護某政黨！大可嗤之以鼻，一笑置之！

<img src="https://web.freehk.io/img/Hong_Kong.svg" alt="Hong Kong Flag" style="width:85vw;max-width:700px"/>

香港人：
God Save the Queen 天佑吾皇！
Long Live the Queen 吾皇萬歲！

<br>